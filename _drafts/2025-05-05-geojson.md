---
title: GeoJSON - brat od tetke JSON-a
description: Today, we're pulling back the curtain and diving deep into the source code of Didi.
author: cotes
date: 2025-06-28 11:33:00 +0800
categories: [Blogging, Demo]
tags: [typography]
pin: false
math: true
mermaid: true
---
## 1.4 JSON i GeoJSON

### JSON (JavaScript Object Notation)

JSON (JavaScript Object Notation) je standardizovani format tekstualnog sadržaja koji služi za predstavljanje podataka u svojstvu objekata korišćenjem JavaScript sintakse. Često se koristi u veb aplikacijama za slanje podataka sa servera ka klijentu kako bi se prikazali određeni podaci koji se u njemu nalaze.

Iako liči na JavaScript, može se koristiti i sa drugim programskim jezicima koji imaju podršku za čitanje (parsiranje) i generisanje JSON stringa. JSON string može da se čuva u fajlu, sa nastavkom `.json`.

**Primer JSON strukture:**

```json
{
  "firstName": "Pera",
  "lastName": "Perić",
  "hobbies": ["programiranje", "skijanje", "planinarenje"],
  "children": [
    {
      "firstName": "Alice",
      "age": 6
    },
    {
      "firstName": "Bob",
      "age": 8
    }
  ]
}
```

Ukoliko parsiramo ovaj string i dodelimo njegovu vrednost promenljivoj `osoba`, atributima možemo da pristupamo na sledeći način:

* `osoba.firstName`
* `osoba.children[0]`

### GeoJSON

GeoJSON predstavlja standard za geoinformatičke podatke (informacije koji se pridružuju geografskoj lokaciji) i objekte. Baziran na JSON formatu, GeoJSON je format za reprezentaciju različitih geografskih podataka.

GeoJSON objekat je i JSON objekat, tako da je pristup isti. Svaki GeoJSON objekat mora da ima definisan atribut sa nazivom `type`. Njegova vrednost mora biti jedan od GeoJSON objekata (`FeatureCollection`, `Feature` ili jedan od geometrijskih tipova).

* **FeatureCollection**: Sadrži niz `Feature` objekata.
* **Feature**: Sadrži geometrijski objekat i dodatne atribute. Svaka lokacija (`Feature`) sadrži informacije o njoj, koordinate kao i geometrijski tip. Koristi svetski koordinatni sistem. Ova struktura predstavlja standard za prenos geografskih podataka.

Podržava sledeće geometrijske tipove koji su predstavljeni svetskim koordinatnim sistemom:

* **Tačka (Point)** - predstavlja adresu i lokaciju.
* **Linije (LineString)** - predstavlja granice države/regiona.
* **Poligoni (Polygon)** - predstavlja državu, region, provinciju, posed, zemljište...
* **Kombinacije više tačaka, linija i poligona (MultiPoint, MultiLineString, MultiPolygon)**
* **GeometryCollection**

### Geometrijski tipovi i koordinate

Vrednost koordinate (`coordinates`) mora biti u skladu sa tipom geometrijskog objekta za koji koordinate posmatraju. Jedna pozicija u koordinatnom sistemu predstavlja tačku, više tačaka liniju, niz linija predstavlja poligon, a niz poligona multi-poligon.

| Geometrijski tip | Primer GeoJSON strukture                                                                                                                              |
| :--------------- | :---------------------------------------------------------------------------------------------------------------------------------------------------- |
| **Point** | `{"type": "Point", "coordinates": [102.0, 0.5]}`                                                                                                      |
| **LineString** | `{"type": "LineString", "coordinates": [ [102.0, 0.0], [103.0, 1.0], [104.0, 0.0], [105.0, 1.0] ]}`                                                      |
| **Polygon** | `{"type": "Polygon", "coordinates": [ [ [100.0, 0.0], [101.0, 0.0], [101.0, 1.0], [100.0, 1.0], [100.0, 0.0] ] ]}`                                       |
| **MultiPolygon** | `{"type": "MultiPolygon", "coordinates": [ [[[102.0, 2.0], [103.0, 2.0], [103.0, 3.0], [102.0, 3.0], [102.0, 2.0]]], [[[100.0, 0.0], [101.0, 0.0], [101.0, 1.0], [100.0, 1.0], [100.0, 0.0]]] ]}` |

### Učitavanje u Python-u

Python podržava učitavanje (parsiranje) i generisanje JSON/GeoJSON stringova koristeći ugrađenu `json` biblioteku.

```python
import json

# Pretpostavimo da 'response' sadrži JSON/GeoJSON kao string ili stream
# Na primer, response = open('data.geojson', 'r')
data = json.load(response)

# Ili ako je u pitanju string
json_string = '{"type": "Point", "coordinates": [10, 20]}'
data = json.loads(json_string)

print(data)
```